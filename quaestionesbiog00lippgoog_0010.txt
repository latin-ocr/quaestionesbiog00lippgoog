Graecorum viri magni quanto opere sive de re publica sive de

litteris meriti sint, memoriae traditum estnon ab eis, qui Aeschylo So·

phocli Themistocli Pericli aequales suerunt, sed a posteris eorum, qui
libertate publica amissa cum philosophiae tum artibus grammaticae et
rhetoricae se dediderunt. Sed cum grammatici egregia diligentia maio-
rum scripta colligerent atque emendarent, vitarum scriptores aut fabellas
captabant belleque dicta coacervabant aut ieiuna verborum concertatione
maiorum res gestas moresque celebrabant.

Alteri horum scriptorum parti bene consuluit fortuna multique viri
docti operam navaverunt; altera iusto magis neglegitur. Magni autern
puto momenti esse ad Graecorum mores et naturam recte aestimandam
illud quoque scrutando cognoscere, quo mo'do gens illa clarissima viro·
rum de re publica bene meritorum memoriam libris coluerit. Hanc quae-
stionem a poetarum philosophorum aliorumque vitis separari posse argu·
mentatione ipsa elucebit. Praemonendum vero est me non tam audacem
esse, ut de omnibus illis scriptoribus iudicium ferre in animo habeam;
sed in aliquot eius modi libris nonnulla quae propria eius generis
videntur esse indicare atque rectius quam vulgo ierunt de duobus libris
iudicium argumentis firmare satis habeo.

Causa cur quinti saeculi homines de viris magnis nihil tradiderint,
in aprico est1. Libera enim rei publicae forma ita serebat, ut viri vel
rempublicam administrantes vel belli duces simul atque praeter ceteros

¹cf. ea quae de laudationibus funebribus dixit Martha (etud. s. l’antiq.
Paris 1883) p. 4 ‘la democratique Athenas, la republique jalouse qui avait invente
l'ostracisme, se garde bien de glorifier ses grands citoyens de peur d’exalter l’orgueil
des iamilles et de susciter un nouveau Pisistrate; l’aristocratique Rome, au con-
traire, se fait nn devoir d’offrir a l’admiration du peuple les hommes distingues'
e. q. s.

 

