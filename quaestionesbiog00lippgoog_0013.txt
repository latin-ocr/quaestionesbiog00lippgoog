..8-

publicae qualis tunc erat rationem haberent, altera qui adolescentibus
ad virtutem revocatis rem publicam firmare bonosque cives educare stu·
derent. Huc non faciunt illi, philosophi magis quam cives Graeci, quo·
rum nihil intererat virorum de re publica merita posteris tradere. En·
comia enim illa, quae Plato suae rei publicae civibus tribui vult vel diebus
festis canenda (d. rep. 468 D. legg. 801 E. 802. 8290.) vel sepulcris in-
scribenda (ib. stes), non erant apta ad virorum mores et res gestas
omnium animis infigendas sed ad mortuorum memoriam a posteris pie
colendam. Maioris momenti sunt studia eorum virorum, qui Socratis doc-
trina imbuti civium animos flectere conati sunt. Ex quorum numero in
primis duo viri nominandi sunt, Isocrates et Xenopho.

De Isocrate.

Isocrates quamquam non tantum commodum ex philosophia sese
cepisse apertedicit quantum vulgo contenderent (de Soph. 11), tamen
Socratis sententias ut non intellectas detorquet ita variis orationum
locis accurate exprimit ¹. Virtute et iustitia cives imbuere studet (π.
ἀντιδ. 67) et quattuor illas virtutes Socraticas saepius laudibus effert
(Euag. 22. 23 cs. Demon. 15. 40. Nicocl. 29). Prae rerum gestarum
narratione mores atque animi virtutes non neglegendas esse singulari-
bus verbis exponit (Phil. 109). Sed homo ille gloriae cupidus honeste
vivendum esse eam ob causam censebat, quod viri boniet de republica
bene meriti inmortali gloria adficerentur, atque tantum aberat, ut Socratis
rerum externarum despectionem admiraretur et aemularetur, ut vel volup·
tatis vel lucri vel gloriae causa omnes omnia facere contenderet 2.

Tamen unum ineo laudandum. Taceo de dictionis elegantia et
subtilitate, magis ad nos pertinent orationum argumenta. Multi enim
rhetores illius aetatis qui de omnibus rebus sese disserere posse gloria·
bantur, satis habebant Gorgianas captare orationis formas atque artis

oste'ntandae causa de quolibet argumento declamationes scribere.

———-—

¹ uberius de hae re disseruit Schroeder quaest. Isocr. Trai. ad Rhen. 1859

. 1 s .
p qilanneg. 76. Phil. 134. Penatbeu. 11. 38. 260. π. ἀντιδ. 217. Eung. 3.

 

