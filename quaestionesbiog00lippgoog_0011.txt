..6-

gloria florere coeperunt, in invidiam populi incurrerent. Taceo de Mil-
tiade Themistocle Cimone, quos exsules non celebratos esse nemo sane
mirabitur. Memorabile vero est quam caute eorum quoque gloria lau·
data sit, qui heroum fere honoribus fruebantur.

Vel Pindarus non tam eum laudare solet, qui modo praemium victo·
riae reportaverat, sed heroes civitatis atque maiores, qui similia olim
praestitisse dicebantur. Hoc modo deorum et civium invidia evitabatur,
cum satis esset laudis victori maiorum gloria non indignum se praebuisse.
Neque casu factum est, quod quattuor illa fragmenta ex Pindari enco-
miis nobis servata non cives libera civitate natos sed tyrannos laudibus
efferuntl. Simili modo epitaphiorum partes maiores nouerant de civibus
modo mortuis, sed de maiorum virtute civitatisque legibus et institutis,
quibus viri tanta fortitudine atque legum oboedientia exstitissent.

E re est scriptorum de viris inlustribus silentium cum arte plastica

eiusdem saeculi conferret. Graeci antiquissimi statuas non nisi deis

posuerunt. Altera parte saeculi sexti athletarum simulacra fingi coepta
sunt. Sed illa quoque non tam ex .victoris ipsius similitudine erant ex·
pressa quam statu certisque rebus adtributis propriam artificis artem in·
dicabant. Aenea statua, quae antiquitus heroibus veluti Harmodio et
Aristogitoni ponebatur, Cono primus honoratus est (Demosth. Leptin.
ΜΟ), Quanto vero temporis spatio artifices ipsi usi sint priusquam ve·
ras hominum imagines pulcris solerent anteferre, Plinii locus docet de
Lysistrato, Lysippi fratre (XXXV 153): ‘hominis autem imaginem gypso
e facie ipsa primus omnium expressit ceraque in eam formam gypsi in·
fusa emendare instituit Lysistratus... .hic et similitudines reddere in·
stituit; ante eum quam pulcherrimas facere solebant'. Eo autem tem·
pore, quo in museis et bibliothecis poetarum philosophorumque imagines
colligebant, multos fuisse artifices qui imagines ad veritatem exprimerent,
per se est probabile. Quinto igitur saeculo honor statuarum hymnorum
encomiorum nonnisi deis et dis manibus tribuebatur eisque qui pari atque
illi fruebantur honore. Phidias autem cum Periclis et suam ipsius imaginem
iu Minervae clipeo exsculpsisset nec non Pausanias cum post pugnam Pla·
taeensem Apollini tripoda suo nomine dedicavisset, meritam civium in-
dignationem moverunt.

⁸ Sed belli Peloponnesiaci fere temporibus singulari quadam ratione

——-——

¹ Bergk⁴ ir. 118 sqq.
²ci. Wilamow. Antig. Caryst. 146 sqq. Mueller archistei.⁸ p. 66 sq. Brunn
hist. artis. Gr.1 69 sq.

 

