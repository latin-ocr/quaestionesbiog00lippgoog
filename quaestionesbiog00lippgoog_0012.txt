..7-

virorum res gestae ac mores publice tractari coepta sunt. Ut cornici
rei publicae principes atque administrationem sale et facetiis perstrin-
gebant ita factionum principes adversarios conviciis proscindebant,
, partium socios laudibus efferebant. Huius modi libri quo modo
compositi fuerint ex Stesimbroti Thasii fragmentis etiamnunc licet
perspicerel. Illud sane et talium scriptorum et comicorum proprium
erat, quod utrique virorum inlustrium imagines magis vitiabaut quam
ad veritatem exprimebant.

Sed eodem tempore is exstitit vir qui morum sinceritate humani-
tate divino ingenii adflatu plurimorum venerationem, corporis forma et
habitu omnium admirationem excitaret. Eiusdem persona aeque ac doc-
trina factum est, ut de singulorum virtutibus aequius iudicare inciperent.
Socrates enim, postquam a sophistis legum morum repagula refracta sunt,
nova eruditionis posuit fundamenta, cum virtutem ex scientia pendere
diceret. Iam vero cumhomines seipsos cognoscere iussisset, ea quo-
que facultate discipulos instruxit, ut aliorum personas rectius possent
aestimare. Quamvis igitur doctrinae eius consentaneum esset, utnon
nisi sapientes rei publicae administrandae peritos esse diceret, tamen de

virorum magnorum virtutibus veluti Themistoclis (Memorab. 116, 13 IV

. 2, 2) et Periclis (ib. I 2, 40) aequius atque ceteri Athenienses videtur
iudicavisse 2. Accedit quod Socratis ipsius persona commovebantur, ut
aut habiturn eius salibus perstringerent aut mores eius et rerum
externarum contemptum laudarent. Sic sactum est, ut de eius vita et
moribus multae fabellae ac narratiunculae traderentur accurataque eius
imago posteris servaretur.

Ad artem vero vitarum scribendarum summi erat momenti, quod non·
nulli Socratis discipuli divini magistri exemplum secuti tota mente incubue-
runt in aequalium mores ac studia corrigenda. Hoc propositum tum facillume
sese adsecuturos esse plerique videbant, cum puerorum et adolescen-
tium educationi nova posuissent fundamenta. Quoniam vero Socratis de
hac re sententiae non erant certa forma ac ratione adstrictae et con·
iunctae, ut in aliis ita in puerorum institutione illas pro sua quisque stu·
dio ac dignitate conformaverunt. Quorum duae distinguendae sunt par·
tes: altera eorum, qui hominem se ipsum corrigere iuberent nequa rei

———-

¹ conferantur etiam Antiphontis Ἀλκιβιάδου λοιδορίαι et Ionis Chii ἑπιδημίαι.
²id quod Aeschinis Socratici reliquiis comprobatur. scimus enim eum in
dialogis Miltiadem Themistoclem Aspasiam laudavisse. cf. Hermann. ‘de Aesch.

Socr. rell.¹ Gttg. 1850.

 

