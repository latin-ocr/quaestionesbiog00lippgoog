-34..

inveniri libro sexto qui est de rebus magis notis, Cyri cum Croeso bello.
Alterum laudationum indicium exstat hoc: ut in Agesilao ea quae omnes
Spartiatae lecerunt illi soli tribuuntur ¹, ita Bauer (l. c.) ex nonnullis
locis Cyropaediae et Cyri expeditionis communibus demonstravit non
solum Cyri maioris temporibus ea esse adscripta quae Xenopho a. 401
ipse cognovisset commentariisque descripsisset, sed etiam totam morum
descriptionem aCyro minore (Anah. I 9) in maiorem esse translatam.
Praeterea scriptor auctores Persarum rebus faventes secutus Cambysis
in Aegyptum expeditionem Cyro adsignare non dubitavit. Sed eius
studium etiam clarius cognosci potest. Praeceptum enim illud rhetoricum
quod iam supra demonstravimus — ut qui laudetur non modo non
malus describatur sed ab omni parte bonus — ita adhibuit, ut cum
duplex esset memoria2 de Medorum regno in Persas translato eos se·
queretur (VIII 5), qui Cyrum Cyaxaris filiam in matrimonium duxisse et
Mediam dotis loco accepisse traderent. Nimirum ad effigiem imperii
iusti scribendam non aptum erat a regno avo erepto narrationis initium
facere. Similem ob causam et Xenopho bellum cum Acarnanibus factum
falso narravit (Ages.1120) et Isocrates cladem navalem ab Euagora ac·
ceptam silentio praetermisit (Euag. ἕ 62).

Haec fere sunt quae Xenopho de regum vel ducum vitis memoriae
tradidit. Socratis ἀπομνημονεύματα ex memoria, ut videtur, conscripta
quamquam ad nos nihil adtinent tamen commemorare velim. Eo enim
quod philosophandi facultate non admodum praeditus Socratis magis
mores et religionem quam philosophiam descripsit fabularumque iucun-
ditatem cum aequalium notationibus scite coniunxit, formam praebuit

posteris quae certa ratione et dispositione carens facile legentes ad novas
narratiunculas et facete dicta excogitanda librisque genuinis inserenda
pelliceret

Iam vero priusquam Xenophontem dimittimus, pauca velim mouere.
Qualecumque de singulis scriptis iudicium feres, ea quidem laude nemo

⁰ Xenophontem fraudabit, quod artem vitas conscribendi vario modo ex·

coluerit atque auspicatus sit. Si quidem nos ipsi historici esse iudica·

1Ages. II 17 init. 1124(c011. Heli. IV 4, 19. VI 5, 27 sqq).
² Medorum regnum a Persis bello subactum esse referunt annales Nabunahidi

¹ (Bauer l, c. 499) Herodotus 1 127 sqq. Ctesias ap. Nicol. Damaso. 66. Xenoph.

Anab.19, 1. Menexen. 239 D. legg. 694 A. Iulian. ene. Coust. 41 C. Isocr.
Euag. 37. Ex Isocratis loco haud scio an concludi liceat eum, cum Euagoram
scriberet, Cyropaediam ignoravisse. Si quidem rhetorum modo Cyri gloriam voluit
minuere, Cyropaediam secutus id quod voluit etiarn facilius poterat adsequi.

 

