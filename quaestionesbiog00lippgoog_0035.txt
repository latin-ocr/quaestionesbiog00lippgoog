..30-

Dem. 26 - Ages. l 17 tva Ananis, 11 Cyrop. I 2, 7). Quanto
opere autem cum Xenophontis ingenio congruat Agesilai fidem et iuris·
iurandi observantiam laudari, facile intelleget qui historiae Graecae par·

tem posteriorem accuratius legerit. Laudes denique, quibus Agesilai

virtutes scriptor effert plane philosophi modo, nonne in memoriam tibi
revocant orationes illas satis multas et languidas quibus Cyropaedia re-
ferta est? Id autern quod totius dialogi propositum est cum Xenophontis
agendi et scribendi principiis adeo congruit, ut argumentis sane gravis·
simis opus sit ad Agesilaum ei abiudicandum.

Capite decimo (ξ 2) scriptor dilucidis verbis pronuntiat persuasum
sibi esse Agesilai virtute'rn iis qui ἀνδραγαθίαν exercere velint semper
egregium futurum esse exemplum. Nonne agnoscis Xenophontem? Hic
Socratis Cyri Agesilai personas quas ipse candida venerabatur admira·
tione, eo potissimum consilio libris suis expressit et delineavit, ut ado-
lescentes in illorum mores se formarentl. lpse urbem patriam, quam
Pindarus olim ἕρειεμα τῆ( Ἑλλάδα( vocaverat, bello Peloponnesiaco
fractam viderat neque vel plebis vel eorum qui populi gratiam captarent
dominationem Socratis disciplina imbutus, nobilitati favens umquam po·
terat amare. Itaque cum Proxenus eum invitavisset, ut Cyri expeditionis
particeps lieret, libenter dicto audieus fuit. Cyri et Agesilai comes so-
dalisque factus Lacedaemoniorum mores et instituta in dies magis est
admiratus et post pugnam ad Coroneam commissam exsilio multatus
Lacedaemoniis totum se dedidit. Atque ut ingenue fatear, haud parva
laude Xenopho dignus mihi videtur esse qui, cum multi de Graecorum
rebus ordinandis desperassent novasque rei publicae formas scrutand02
tempus perderent, ipse Socratis doctrinam cum Spartiatarum eruditione
militari mixtam in usum publicum transferre ausus sit. Licet rerum
eventus eum fefellerit, tamen haud scio an Graecorum commodis multo '
magis consuluerit quam Isocrates qui surdis auribus canendo prorsus nihil
effecit.

Sed revertamur ad id unde profecti sumus. Veri est simillimum
— ut Cyrus Cyropaedia et Socrates Memorabilibus - ita Agesilaum
quoque singulari libello a Xenophonte celebratum esse. Nam cum hi-

1 cf. Wilamowitzii de hac re verba in Isyllo Epid. 41 sq.

2 cf. Isocr. Phil. 12 ἀλλ’ ὁμοίως οἱ τοιοῦτοι (loquitur περὶ τῶν ταῖς πανη-
γύρεαν ἐνοχλούντων mira quadam in se ipsum ironia) τῶν λόγων ἄκυροι τυγχά-
νουειν ὅντε( rote νόμοι( καὶ ταῖς πολιτεῖαι( ταῖς ὑπὸ τῶν εοφιετῶν γεγραμ-
μέναιε.

 

